Consiglio di Amministrazione della Fondazione

Estratto dallo Statuto.

Art. 5

Organi

1.     Sono Organi dell’Istituzione:

a)       Il Presidente

b)       Il Consiglio di Amministrazione

c)       Il Segretario

 

Art. 6

Presidente

Il Presidente viene nominato dal Vescovo di Mantova, dura in carica per tre anni e non può essere nominato per più di due volte consecutive.

Il Vice Presidente dell’Ente è eletto dal Consiglio di Amministrazione nella 1° seduta d’insediamento del Consiglio stesso.

 

Art. 7

Compiti del presidente

1.       Il Presidente del Consiglio di Amministrazione ha la rappresentanza legale della fondazione di fronte ai terzi ed in giudizio.

2.       Spetta al Presidente:

a)  determinare l’ordine del giorno delle sedute del consiglio di amministrazione,

b)  convocare e presiedere le adunanze del consiglio di amministrazione,

c)  curare l’esecuzione delle deliberazioni del consiglio di amministrazione,

d)  sviluppare ogni attività finalizzata al conseguimento degli scopi istituzionali dell’Ente,

e)  esercitare la sorveglianza sull’andamento morale e economico dell’istituto,

f)    assumere, nei casi d’urgenza ed ove non sia possibile una tempestiva convocazione del Consiglio di Amministrazione, i provvedimenti indifferibili ed indispensabili al corretto funzionamento dell’istituzione sottoponendo gli stessi alla ratifica del Consiglio di Amministrazione medesimo entro il termine improrogabile di 10 giorni dalla data di assunzione del provvedimento.

3.       In caso di assenza o temporaneo impedimento del Presidente, ne farà le veci il Vice Presidente.

Art. 8
Consiglio di Amministrazione
1.     Il Consiglio di Amministrazione è composto da cinque membri, compreso il Presidente,  residenti in Gazoldo degli Ippoliti, che sono nominati nel modo seguente:

a)       il Presidente dal Vescovo di Mantova;

b)       due membri dal Comune di Gazoldo degli Ippoliti;

c)       un membro dalla Provincia di Mantova

d)       un membro dal Parroco di Gazoldo degli Ippoliti;

2.       I componenti del Consiglio di Amministrazione durano in carica tre (3) anni a decorrere dalla data di insediamento dell’organo e non possono essere nominati per più di due volte consecutive.

3.       Il Consiglio di Amministrazione si insedia su convocazione del Presidente neo eletto.

