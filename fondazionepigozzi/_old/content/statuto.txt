Statuto della Fondazione Coniugi Pigozzi
revisione del 2003

Il testo integrale dello Statuto in PDF può essere richiesto inviando una mail a info@fondazionepigozzi.it indicando il Vostro Nome, Cognome, Ente di appartenenza e lo scopo della richiesta. Riceverete una mail di verifica e quindi l'allegato dello Statuto.


PREMESSE

 
RIFERIMENTI STORICI

La Fondazione nacque per volontà del suo fondatore "Archimede Pigozzi" nato a Suzzara il 6 luglio 1882 e deceduto in Gazoldo degli Ippoliti il 25 settembre 1967.

L’Opera Pia Fondazione "Coniugi Pigozzi", quindi è stata istituita con testamenti olografi del Sig. Archimede Pigozzi ed il relativo statuto redatto in forma pubblica è stato sottoscritto in data 21 Febbraio 1969, nonché approvato dal Ministero dell’Interno in data 7 Luglio 1970.

Lo scopo principale della Fondazione e previsto dallo Statuto era di assistere i ragazzi in disagiate condizioni economiche per assicurare loro il mantenimento e l’istruzione.

Tale finalità risulta ancora essere attuale, per cui sarà riproposta nel presente Statuto, anche se resa più conforme alla realtà contemporanea.

 

 

Art. 1

Denominazione

1.       Ai sensi dell’art. 14 e seguenti del Codice Civile è costituita la fondazione denominata “Opera Pia Fondazione Coniugi Pigozzi" con sede legale a Gazoldo degli Ippoliti provincia di Mantova.

  

Art. 2

Scopi Istituzionali

1.     La fondazione ha per scopo:

a)      istruzione e formazione

b)      assistenza

c)       beneficenza

2.     L’istituzione esaurisce le proprie finalità statutarie nell’ambito territoriale del Comune di Gazoldo degli Ippoliti (MN).

3.    Le modalità di funzionamento, la disciplina del personale, l’erogazione dei servizi, la gestione e l’accesso alle strutture dell’Ente saranno disciplinati da uno o più regolamenti esecutivi che, dopo la relativa approvazione da parte del Consiglio di Amministrazione, saranno trasmessi all’Autorità di Controllo.

 

Art. 3

Patrimonio

1.     Il Patrimonio della fondazione è costituito dai beni mobili ed immobili quali risultanti dall’inventario redatto in data 14/10/2003, approvato dal Consiglio di Amministrazione dell’Ente con deliberazione n° 31 del 28/10/03 e successive variazioni ed integrazioni.

2.     Il patrimonio potrà essere incrementato con:

a)  acquisti, lasciti e donazioni di beni mobili e immobili pervenuti all’Ente a titolo di incremento del patrimonio.

b)  sopravvenienze attive non utilizzate per il conseguimento degli  scopi istituzionali

c)  contributi a destinazione vincolata

3. E’ comunque fatto salvo l’obbligo di provvedere alla conservazione ed al mantenimento del patrimonio.

 

Art. 4

Mezzi finanziari

1. La fondazione persegue i propri scopi mediante l’utilizzo di:

a)     rendite patrimoniali

b)    contributi di persone fisiche e di persone giuridiche sia pubbliche che private,

c) proventi, lasciti e donazioni non destinati ad incrementare il patrimonio.

 

segue sul testo in PDF da richiedere.