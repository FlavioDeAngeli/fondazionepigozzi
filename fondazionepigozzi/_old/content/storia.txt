1.  I Coniugi Pigozzi e la realtà locale di Gazoldo.

 
1.1     Cenni Anagrafici dei Coniugi Pigozzi.

Archimede Pigozzi, 

nato a Suzzara ( MN ) il 6 Luglio 1882,

morto a Gazoldo degli Ippoliti ( MN ) il 25 Settembre 1967.

 
La  famiglia Pigozzi ha origini dalle località di Suzzara, poi si e' trasferita a Gazoldo.

Dal matrimonio non sono nati figli.

 

1.2     Proprietà  della famiglia Pigozzi. 

La famiglia Pigozzi era proprietaria di fondi agricoli situati in diverse località di Gazoldo, concessi in lavorazione con il contratto di mezzadria ai contadini.

Il vasto patrimonio era stato accumulato nel tempo dai predecessori, integrato da acquisti di altre proprietà, come era frequente in un periodo di economia agricola  redditizia, favorita anche dalla abbondanza di manodopera.

L' azienda era dotata anche di un piccolo caseificio con annesso allevamento di suini.

 


1.3     La realtà di Gazoldo negli Anni 60. 

Negli anni 60 il paese di Gazoldo aveva una economia basata principalmente su una sviluppata agricoltura e sull' allevamento di bovini.

Il commercio, orientato ai fabbisogni delle numerose aziende agricole, ha un importante appuntamento nel mercato agricolo del lunedì, spesso intasato da numerosi autotreni di fieno, che richiamava, più di adesso, compratori e mediatori da molti paesi vicini; la tradizionale fiera di Settembre era un mercato per comperare i nuovi animali per le arature autunnali; vigeva ancora il Diritto di Dazio comunale sul commercio.

Le altre attività di artigianato e di industria stavano ponendo le prime basi per il forte sviluppo futuro.

Va ricordato anche il forte impulso dell' edilizia che ha iniziato a trasformare molti campi attorno alle prime case di Gazoldo in altrettanti quartieri di villette.

Il Comune fa erigere il grande edificio delle "Scuole Elementari", e la scolarizzazione diventa obbligatoria fino alle Scuole Medie: un figlio che non lavora, nei campi o nella bottega, ma che studia, pur con notevoli sacrifici economici, non e' più una esclusività per le sole famiglie ricche.

Anche il piccolo paese di Gazoldo partecipa quindi attivamente al fenomeno di profonde trasformazioni economiche e sociali del "Boom" economico del '50 e '60.

 

L' agricoltura si trasforma.

In questi decenni l' agricoltura mantovana passa gradualmente da una conduzione tradizionale dei campi, basata sulla fatica di molte braccia e sul traino di buoi e cavalli, verso una intensa meccanizzazione agricola.

L' introduzione dei trattori, prima dei soli motoaratori "conto-terzi", poi di ciascuna azienda agricola, modifica le tecniche di coltivazione e la diffusione della importante irrigazione consente notevoli incrementi di produzione.

L' intervento governativo di sostegno alla piccola proprietà agricola ed alla meccanizzazione stimolano nuove iniziative private e puntano alla eliminazione dei contratti antiquati di mezzadria e colonia.

L' impegno dell' Ispettorato per l' Agricoltura si concretizza anche con il supporto tecnico di giovani agronomi e si hanno anche i primi tentativi di cooperazione limitata alla costosa attrezzatura e di scambio di esperienze di coltivazione (Club 3P).

La trasformazione investe principalmente le medie aziende a conduzione diretta, mentre  le aziende padronali a conduzione indiretta, seguono gli eventi con un certo ritardo. E' piuttosto diffusa comunque una certa diffidenza verso le innovazioni.

 

L' azienda agricola, la Corte. 

Una tipica azienda padronale consiste in un fondo di media estensione (70 / 100 biolche) che fa riferimento alla Corte, cioe' all' insieme di fabbricati che si affacciano su 3 lati di una vasta Aia centrale; il quarto lato e' adibito ad accesso e spazio di manovra dei carri e spesso si protende nei campi.

La Corte ha accessi dotati di portoni in legno o in ferro, che con i muri dei fabbricati, completano la recinzione sui 4 lati: i cancelli o i portoni venivano chiusi ogni sera.

La casa padronale ( Palazzo ) e' piuttosto ampia, a 2 piani, in posizione centrale, ha spesso la facciata rivolta a Sud; ai lati l'edificio continua con i modesti alloggi dei braccianti o dei "famigli" ed alcuni locali funzionali, come il forno per il pane.

La coltivazione richiedeva molti operai, ed essi con le loro famiglie spesso numerose formavano una importante entità sociale, a volte anche di 30.

La grande Aia ha il pavimento di pietre, e serve principalmente per la trebbiatura e come spazio asciutto e regolare per ammucchiare grano, mais e fieno; il palazzo si affaccia sempre sull' aia. Dato il costo e l' importanza della pavimentazione, si fissavano dei paracarri in marmo a delimitare l' aia, per tenere lontani i carri che percorrono il sentiero perimetrale.

Ai lati del Palazzo, in posizione simmetrica rispetto all'aia, sorgono le stalle, con i loro portici per il ricovero dei carri carichi, e sovrastate dai fienili. Di solito i cavalli hanno delle stalle più piccole e lontane da quelle delle mucche.

Sulla parte anteriore del portico una o più  vasche ( abbeveratoio ) di marmo scavate in un solo pezzo ( o più recentemente in cemento o muratura ) venivano riempite con l' acqua di una pompa azionata a mano ( la tromba ) e vi veniva condotto il bestiame una o due volte al giorno, a turno.

Il latte prodotto nelle stalle veniva lavorato nel caseificio della corte, o in un caseificio distante, corredato dalle porcilaie; poteva essere conferito anche il latte di aziende vicine. 

In una Corte ben attrezzata tutto il ciclo produttivo veniva completato al suo interno, e non erano necessari scambi quotidiani con l' esterno.

 

2.  Istituzione della "Opera Pia Fondazione <<Coniugi Pigozzi>>. 

L' "Opera Pia Fondazione" viene istituita con tre testamenti olografi nel 1961, nel 1962 e nel  1965, poi citati nello statuto  .

Nel documento si esprime la volontà di lasciare le proprie disponibilità finanziarie per istituire e sostenere un Istituto per gli orfani di Gazoldo degli Ippoliti.

Il contemporaneo affermarsi degli istituti di assistenza e di previdenza sociale resero praticamente vano questo nobile scopo di assistenza di iniziativa "privata". 

 

3.  Denominazione, Qualifica di Ente Morale, scopi della Fondazione.


 Con Decreto del Presidente della Repubblica On. Saragat. essa viene eretta in "Ente Morale".

 ( D.P.R. n. 1393 del 7 Luglio 1970).

 

Il testo originale dello Statuto è stato vergato dal Sig. Boroni Grazioli Turiddu.
